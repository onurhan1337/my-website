---
title: "noktaları birleştirmek"
publishedAt: "2024-12-23"
summary: "henüz tamamlanmamış bir yolculuk"
---

<Callout>
  "You can't connect the dots looking forward; you can only connect them looking
  backwards. So you have to trust that the dots will somehow connect in your
  future." — Steve Jobs
</Callout>

## 2022

Liseyi bitirmeye yaklaşırken hayatımız eve kapandı. O süreçte sabahın altısında kalkıp sürekli bir şeyler öğrenmeye çalıştım: bir gün veri bilimi, bir başka gün siber güvenlik.

Bu süreçte, yazılımda bir alanda derinleşemediğim için beni huzursuz etmeye başladı. Bir noktadan sonra odağımı siber güvenliğe yönelttim ve [MDISEC](https://x.com/mdisec)’in web güvenlik eğitimlerine başladım.

Aynı dönemde [Kolay Değil](https://www.youtube.com/c/KolayDe%C4%9Fil/videos) Discord kanalında aktif bir şekilde içerik paylaşmaya başladım. Yaptığım bu paylaşımların bana ileride nasıl bir kapı aralayacağını o zamanlar fark etmemiştim.

Sonrasında Hüseyin Abi’nin girişiminde bir front-end rolü teklifi aldım. React ve temel yapılar konusunda bilgim olsa da bu işin yalnızca kod yazmaktan ibaret olmadığını o zaman anladım. Planlama ve iletişim konularında kendime yeni bir pencere açtım. Buradan bir kez daha sevgiler abi.

### Üniversite

İlk deneyimimde çok şey öğrendim ancak kendime biraz zaman tanımam gerektiğini fark ettim. Bu sürede kendimi geliştirmeye devam ettim. Ardından üniversite dönemi başladı.

Üniversiteye başladığımda ise ön lisansın derslerinden fazla bir şey beklemiyordum. Ama değerli hocalar ve arkadaşlarla tanışarak yeni bir çevre edinme şansı buldum.

İlk dönem, yurt ortamında sıkışmış hissediyordum. Potansiyelimi boşa harcıyor gibiydim. Tam bu sırada Kolay Değil'deki paylaşımlarımın meyvesini aldım: Ömer Abi’den bir mesaj ve Utilify’da front-end engineer pozisyonu teklifi.

Bu, hayatımın kırılma noktalarından biriydi. Web3 alanında niş bir projede çalışmaya başladım. Harika bir ekiple, çok şey öğrenerek dolu dolu bir süreç yaşadım. Üniversiteye devam ederken, işin teknik tarafında kendimi geliştirme fırsatı buldum.

## 2023

2023 yılı hem öğrenim hem de çalışma açısından dolu geçti. Utilify’da kazandığım deneyimlerle teknik yetkinliğimi artırırken, geleceğimle ilgili ne istediğimi daha sık sorgulamaya başladım.

Yıl sonuna doğru, kendi projem olan [Zen](https://github.com/onurhan1337/zen)'i geliştirdim ve topluluktan güzel geri dönüşler aldım. Ürün geliştirme sürecinin heyecanını hissetmek, beni bambaşka bir motivasyonla doldurdu.

Bu yıl aynı zamanda kendimi en çok eleştirdiğim ve kıyasladığım bir dönemdi. Bu süreçte en büyük desteği kardeşim diyebileceğim [Burak Demir](https://x.com/burakdmr09)’den aldım. Birlikte çok şey öğrendik, düştük ve kalktık.

<Callout>Ürün geliştirmeyi birkaç kez denedim, ama henüz nasip olmadı.</Callout>

## 2024

2024, benim için güzel bir başlangıç yaptı. [Adem](https://x.com/ademilter) abi ile birebir tanışma fırsatı buldum. Bana verdiği tavsiyeler için minnettarım, sevgiler abi.

Mayıs ayında Gürcistan’a bir aylık bir ziyaret yaptım. Kardeşim [Ismael](https://x.com/theiskaa) ile birlikte yıllarca kod yazdık, fikir alışverişi yaptık ve nihayet yüz yüze tanıştık. O süreçte kendimi evimde hissettim, En kısa zamanda mutlaka geri döneceğim. Ayrıca Emil, Celil ve diğer Emil, ყველა ძმას და დას სიყვარულით.

2024 boyunca öğrendiğim en önemli şeylerden biri kıyaslamayı bırakmak oldu. Hataların bir son değil, birer ders olduğunu kendime hatırlatarak ilerledim.

Sonrasında [Azer](https://x.com/azerkoculu) abiyle tanışma şansı buldum. Hiçbir sorumu yanıtsız bırakmadı ve bana inanılmaz destek oldu. Çalışma fırsatımız olmadı, ama yollarımızın bir gün kesişeceğine inanıyorum. Tanışmamıza vesile olan [Aykut](https://x.com/aykutkardas)'a ise ayrıca teşekkür etmek istiyorum; projelerimi, içeriklerimi destekledi, hiçbir sorumu yanıtsız bırakmadı. Yetenekli ve harika birisi.

Bu yılın sonunda, uzun zamandır planladığım iş başvuru süreçlerine girdim. Yorucu bir süreç olsa da en büyük destek yine Burak’tan geldi. Sonunda Insider’daki serüvenim başladı ve ilk ayımı geride bıraktım. Her şey harika ilerliyor.

## Ne öğrendim

Geçmişe dönüp baktığımda, hayatımı şekillendiren şeyin çevrem olduğunu görüyorum. Bir toplulukta öğrendiklerimi paylaşarak bir işe girdim ve bugün olduğum yere geldim.

Geçmişte anlam veremediğim pek çok şey, bir yıl sonra aniden anlam kazandı. Eğer o zamanlarda risk alıp cesur olmasaydım, bugün bu noktada olmayabilirdim.

Geçmişe baktığımda, sanki tüm noktalar bir araya gelerek bugünkü beni oluşturmuş. O an yaşarken anlam veremediğim karmaşık yollar, karşılaştığım insanlar ve attığım adımlar; hepsi bir bütünün parçasıymış.
Bu yüzden bugün karşılaştığım belirsizliklere ve zorluklara daha farklı bakıyorum. Geleceği görmek mümkün değil ama geçmişteki her noktanın bir gün bir şekilde birleşeceğine dair güvenim tam.

O noktaların bizi nereye götüreceğini bilmesek bile, attığımız her adımın anlamı bir gün ortaya çıkıyor. Belki de tek yapmamız gereken yola devam etmek ve içimizdeki tutkuya güvenmek.

<Callout>
  "Yapılan şeyler için pişmanlık zamanla geçer; ama pişman olurum diye
  yapmadıklarımız ömür boyu sürer." — Seneca
</Callout>
